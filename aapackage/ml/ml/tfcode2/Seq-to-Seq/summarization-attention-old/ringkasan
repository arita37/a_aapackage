Para remaja kurang diberi perhatian oleh ibu bapa mereka, khususnya yang bekerja di kawasan bandar. Ibu bapa sibuk bekerja sehingga mengabaikan tanggungjawab mereka. Ibu bapa pula berpendapat bahawa pemberian wang yang secukupnya kepada anak-anak sudah memadai tanpa memberikan kasih sayang dan perhatian. mereka terjebak dalam gejala negatif akibat bergaul dengan kumpulan yang salah. Melakukan perbuatan yang tidak baik kerana hendak melarikan diri daripada masalah yang menimpa keluarga mereka. Para remaja yang buntu dengan masalah yang dihadapi keluar dari rumah lalu mencari kebebasan dengan bergaul dengan kumpulan yang tidak senonoh.
Kebaikan belajar secara berkumpulan ialah dapat bertukar-tukar pendapat tentang sesuatu perkara dalam kalangan ahli. Selain itu, pemahaman tentang sesuatu perkara dapat dipertingkat. Seterusnya, nota hasil pembelajaran dapat disusun dengan rapi. Selanjutnya, ada rakan-rakan yang dapat menjelaskan sesuatu perkara yang sukar difahami dengan terperinci. Pada masa yang sama, nota pelajaran juga dapat disusun mengikut urutan yang tepat. Di samping itu, semua ahli kumpulan mendapat faedah hasil daripada perbincangan yang dilakukan. Akhir sekali, kumpulan perbincangan dapat meningkatkan kecekapan bekerja setiap ahli kumpulan.
Pemberian kerja rumah bermotif untuk memupuk unsur pembelajaran kendiri dalam sanubari murid. Kerja rumah turut berperanan sebagai aktiviti pengukuhan bagi pembelajaran di dalam kelas. Tambahan pula, kerja rumah memberi peluang keemasan kepada ahli-ahli keluarga untuk bersama dengan anak-anak semasa mereka belajar. Malahan, kerja rumah merupakan platform kejayaan murid-murid dalam pelajaran kerana banyak latihan yang dilakukan. Lebih-lebih lagi, kerja rumah diberikan bertujuan untuk mengisi masa lapang mereka dengan aktiviti berfaedah yang mampu mendorong mereka berjaya dalam pelajaran